Apple TV+, Rusya'da 'Aşırı Popüler' Olursa Yasaklanabilir
Emre Ömer Zehir	—	19 saat önce2 dk okuma süresi



8
Rusya'nın yeni yasaları, Apple’ın Rusya pazarındaki işini oldukça zorlaştırabilir. Yeni yasalar gereği Apple TV+, Rusya'da yayın yapmakta zorluklarla karşılaşabilir.
Rusya’nın internete yaklaşımı, son dönemde farklı tartışmalara konu oluyor. Ülke, dış dünyayla olan internet bağlantısını kesme çalışmalarını başarıyla gerçekleştirdiğini açıklamıştı. Bu çalışmanın sebebi olaraksa siber saldırılara karşı koruma oluşturmak gösterilmişti.

Ülkenin yeni yasaları da oldukça dikkat çekici. Kanun gereği iPhone’lara Rus uygulamalarının yüklenmesi gerekiyordu. Kanun, Apple TV+’ı da etkileyecek. Hizmet fazla popüler olması hâlinde yasaklanabilir. 

Apple TV+ için Rusya'da popüler olmak risk:
apple tv +

The Hollywood Reporter’a göre Rusya’nın yasaları, herhangi bir yabancı yayın servisinin %50’den fazla pazar payına sahip olmasına izin vermiyor. Bu kural, Rus içerik üreticilerini ve işletmeleri korumak için getiriliyor. 

Öte yandan ülkenin önde gelen yayın platformlarından tvzavr’ın içerik yöneticisi Elena Khlebnikova, yaptığı açıklamada Apple TV+’ın çok daha farklı içerikleri olduğunu ve farklı bir kitleye hitap ettiğini belirtti. Zaten bu hizmet, ülkede daha düşük profilli bir hizmet olarak göze çarpıyor. 

Apple TV+, yasal olarak belirlenen sınırı aşacak popülerliğe ulaşması hâlinde ciddi yaptırımlarla karşılaşabilir. Bu yaptırımlar arasında yer alanlardan biri de hizmetin ülke genelinde yasaklanması olarak göze çarpıyor. 

Risk altındaki tek firma Apple değil:
netflix

Sadece Apple TV+ değil, Netflix gibi diğer firmalar da benzer bir yaptırımla karşılaşabilir. Popülerliğini belli bir seviyede tutmak ve pazar payını belli yüzdenin altında kalacak şekilde düzenlemek, çevrimiçi yayın servisleri açısından önemli gözüküyor. 

İLGİLİ HABER
Apple TV+ Resmen Erişime Açıldı: İşte Fiyatı ve Özellikleri
Apple TV+, Rusya’da 1 Kasım’da yayın hayatına başlamıştı. Hizmetin aylık bedeli ise yaklaşık olarak 19 TL’ye tekabül eden 200 ruble olarak açıklanmıştı. Rusya'nın Apple TV+ ve Netflix gibi platformları etkileyecek yasasının nelere sebep olacağını önümüzdeki günlerde hep birlikte göreceğiz.

Herkesin Aynı Sandığı Ama Arasında Uçurum Olan Xiaomi ve Redmi Telefonlar Arasındaki 5 Fark
Kaynak :https://www.imore.com/apple-tv-could-be-banned-russia-if-it-grows-too-popular
Yorumlar(0)
Yorumunuzu yazın...
Yorumunuz minimum 30 karakter olmalıdır.(0)
Ziyaretçi olarak yorum yapıyorsun, dilersen giriş yap.
YORUMU GÖNDER
Anasayfa  Oyun  Red Dead Redemption'ın Hayran Projesi Mahkemelik Oldu
Red Dead Redemption'ın Hayran Projesi Mahkemelik Oldu
Atakan Lale	—	19 saat önce3 dk okuma süresi


29
Take-Two, Red Dead Redemption hayranları tarafından yürütülen bir projeyi iptal etti. Oyunda onaysız değişiklikler yapılacağını öne süren şirket, projenin başında yer alan isme dava açmaya karar verdi.
Take-Two Interactive, hayranlar tarafından başlatılan bir Red Dead Redemption projesini iptal etti ve projenin lideri olan Johnathon Wyckoff’a 26 Aralık tarihinde dava açtı. Red Dead Redemption Damned Enhancement olarak adlandırılan projenin, Take-Two’nun yayınladığı Red Dead Redemption oyununun grafik ve görüntü kalitesini artırmaya yönelik geliştirildiği tahmin ediliyor. Bu sayede Windows PC sürümündeki oyun kalitesi de artırılabilecekti.

Red Dead Redemptin 2 oyunu, 2019 yılının başlarında PC sürümü olarak oyun tutkunlarıyla buluşmuştu fakat orijinal oyun, yalnızca PlayStation 4 ve Xbox One gibi platformlara gelmişti. Red Dead Redemption oyununun PC sürümünü oynamanın tek yolu ise Sony’nin sunduğu bir hizmet olan PlayStation Now'u kullanmaktı.

Take-Two, dava sebebi olarak onaysız yazılım dosyalarını gösterdi:
red dead redemption 2

Wyckoff, eylül ayında yaptığı bir açıklamada Red Dead Redemption Damned Enhancement projesinin geçici bir süre durdurulduğunu açıklamış, daha sonra kasım ayında çalışmalara devam etmişti. Wyckoff, 27 Aralık tarihinde ise projenin iptalini açıkladı.

Wykoff, Twitter gönderisinde şu sözleri söyledi; “Pes ediyorum Take Two. RDR projesini iptal ediyorum. Şu davadan vazgeçin artık da hayatımı yaşamaya devam edeyim. Bekleseydiniz bu hafta sizinle irtibata geçecektim zaten dava açmanıza gerek yoktu.”

İLGİLİ HABER
Red Dead Redemption 2'nin Bol Ödüllü Kış Etkinliği Başladı
Wykoff, bu gönderisinin hemen ardından da Take-Two ile irtibata geçtiğini de belirtti. Take-Two avukatları, Wykoff’un onaysız yazılım dosyaları piyasaya süreceğini ve Take-Two oyunlarının içeriğini büyük oranda değiştireceğini ileri sürüyor. Bu onaysız yazılım dosyaları arasında Red Dead Redemption haritalarını Red Dead Redemption 2 oyununa aktarmayı sağlayan bir özelliğin de bulunduğu iddia ediliyor. Şirket, Wyckoff’un gerçekleştirmeyi planladığı bu eylemi durdurması için onu defalarca uyardığını belirtti.

Discord, Twitter ve çeşitli forumlardan elde edilen bazı görüntüler de Wyckoff’un sürdürdüğü projenin davasında kullanılmak üzere yayınlandı. Wyckoff ise Twitter paylaşımlarında yaptığı açıklamalarda oyuna dair planlarının mod üzerine olduğunu ve yasa dışı bir işe kalkışma planının olmadığını belirtti.

Kaynak :https://www.polygon.com/2019/12/30/21042676/red-dead-pc-fan-project-take-two-lawsuit
Anasayfa  Otomobil  LibertyWalk Nissan GT-R’ın Aşırı Pahalı Body Kit’ini Tanıttı
Liberty Walk, Nissan GT-R İçin Türkiye'de Ev Parasına Body Kit Tanıttı
Uğurcan Dere	—	19 saat önce2 dk okuma süresi


20
Liberty Walk, süper otomobil katili Nissan GT-R için tasarladığı yeni body kit'i tanıttı. Performansıyla adeta göz yaşartan Nissan GT-R’ın 35GT-RR ismi verilen bu versiyonunun fiyatı ile ikinci el bir Nissan GT-R sahibi olabiliyorsunuz.
Japonya merkezli otomobil üreticisi Nissan’ın performansıyla göz dolduran otomobili Nissan GT-R, süper otomobil katili olarak da anılıyor. Stok performansı bile piyasadaki neredeyse tüm süper otomobilleri silip süpürmeye yetecek olan GT-R’ın yüksek derecede modifiye edilebilen motoru, otomobilin performansının çok daha üst seviyelere çıkabilmesini sağlıyor. Bunun yanı sıra otomobilin standart görünümü de oldukça ilgi çekiyor.

Japonya merkezli otomobil modifiye şirketi Liberty walk, Nissan GT-R’ı yenilemeye karar verdi ve ortaya hem görüntüsü hem de fiyatı göz dolduran bir şaheser çıktı. Liberty Walk, Nissan GT-R modelini yenileyerek iki farklı versiyon tanıttı. 35GT-RR olarak tanıtılan kit; otomobile yeni tamponlar, çamurluklar, kaput, arka difüzör ve dev arka kanat seçeneklerini getirdi. Otomobili adeta bir yarış arabası yapan bu body kit'in fiyatı, otomobilin standart versiyonu ile yarışıyor.

Tamamen karbon işlemeli versiyonu ikinci el bir Nissan GT-R fiyatına satılıyor:
Nismo

Liberty Walk, Nissan GT-R modeli için çıkardığı body kit'i iki farklı versiyon olarak piyasaya sürüyor. Body kit'in cam elyafından yapılan versiyonu, 33.840 dolar (201.096 TL) fiyat etiketiyle satışa sunuldu. Bir müşteri tamamen karbon işlemeli body kit versiyonunu satın almak isterse bu fiyat bir anda 73.570 dolara (437.194 TL) fırlıyor. Bu da tamamen karbon işlemeli Liberty Walk body kit'ini satın almak isteyen bir müşterinin ikinci el bir Nissan GT-R fiyatını gözden çıkarması gerektiği anlamına geliyor.

Nissan GT-R

İLGİLİ HABER
Nissan'ın Efsanesi 2017 GT-R Nismo Tanıtıldı!
Sıfır model bir Nissan GT-R’ın 110 bin dolar (653.672 TL) olduğu göz önüne alındığında, sıfırdan tamamen karbon işlemeli body kit'e sahip Nissan GT-R yapmak istiyorsanız yaklaşık 187 bin dolar (1.111.266 TL) harcamanız gerekiyor. Nissan GT-R Track Edition’ın üzerine katmak istiyorsanız 219.110 dolar (1.302.051), Liberty Walk body kit'li GT-R Nismo’ya sahip olmak istiyorsanız ise yaklaşık 284.310 doları (1.689.597 TL) gözden çıkarmanız şart.

Kaynak :https://carbuzz.com/news/extremely-expensive-nissan-gt-r-body-kit-doesnt-include-the-gt-r
Anasayfa  Sinema ve Dizi  Cats'in Görsel Efektleri Neden Başarısız Oldu?
Görsel Efektleriyle Uykuları Kaçıran Cats Filminin Yapım Ekibinden Açıklama
Tugay Parçaoğlu	—	19 saat önce2 dk okuma süresi


17
Komik hatta korkunç bulunan görsel efektleri yüzünden eleştiri yağmuruna tutulan film Cats'in yapım ekibi, başarısızlık nedenleri ile ilgili açıklamalarda bulundu. Reddit'te paylaşılan açıklamalarda filmin yönetmeni Tom Hooper suçlu bulundu.
Gişedeki başarısızlığı ve aldığı olumsuz yorumlara bakarsak Cats’in Universal için bir hayal kırıklığı olduğunu söylemek pek de haksız bir yargı olmaz. Bu ayın ortalarında vizyona giren film, özellikle korkunç derecede kötü görsel efektleri nedeniyle eleştiri yağmuruna tutuldu.

Oyuncu kadrosunda Judi Dench, Idris Elba, Talyor Swift, Ian McKellen gibi isimlerin yer aldığı film, görsel efektlerde yaşanan aksamalar nedeniyle aceleyle vizyona girdi. Filmin düzenlenip 2020 yılında tekrar yayınlanması üzerine karar alındıktan sonra filmin görsel efekt ekibiyle yapım sırasında nelerin ters gittiği konuşuldu.

Filmin başarısızlığı yönetmene yıkıldı:
tom hooper cats eleştiri

Bir Reddit gönderisi altında açıklananlara göre filmin yönetmeni Tom Hooper, fragman yayınlandıktan sonra MPC efekt ekibini işe alarak filmi bitirmelerini istedi ve filmin asıl görsel efekt ekibini kovdu. Bu sırada yapımın %90’ı henüz tamamlanmamıştı. Yönetmenin acele istekleri yüzünden rotoskop (oyuncular tarafından yapılan hareketlerin bilgisayarda animasyon hâline getirilmesi) ve boyutlandırma gibi konularda sorunlar yaşandı.

MPC ve Mill Film şirketlerinden olan görsel efekt ekiplerinden istenen tutarsız ve gerçekçi olmayan görevler, filmin detaylarını adeta altüst etti. Görevlerin imkânsız zaman aralıklarında tamamlanmasını görsel efekt ekibinden beklediğini söylenen yönetmen, filmin aceleye getirilmesine neden oldu.

'Yapmamız gerekeni yaptık'
cats görsel efektler

Reddit’te bir kullanıcı, konuyla ilgili genel bir açıklamada bulunarak özet geçti. Kullanıcı, platformdaki açıklamalarında “Yapımda ne istediklerine dair kesinlikle bir fikir sağlamayan ve sadece ne istemediklerini söyleyen müşteri yüzünden film, ekipteki herkes için bir baş ağrısı hâline geldi. Biz yapabileceğimizi yaptık” ifadelerini kullanarak filmin yönetmeni Tom Hooper’ı suçladı.

İLGİLİ HABER
The Cats'in Kediden Başka Her Şeye Benzeyen Görsel Efektleri Yenilenecek
Hüsrana sebep olan film Cats, düzenlenip 2020 yılının başlarında tekrar vizyona girmesinin ardından hakkındaki olumsuz görüşleri bertaraf edebilecek mi yoksa beklettiğine değmeyecek zayıf bir yapımla mı karşımıza çıkacak, bunu ilerleyen günlerde göreceğiz.

Kaynak :https://wegotthiscovered.com/movies/cats-vfx-team-explains-wrong-movie/
Anasayfa  Mobil  Akıllı Telefonların 10 Yıl Önce Yapamadığı 10 Şey
Akıllı Telefonların 10 Yıl Önce Yapamadığı 10 Şey
Emre Ömer Zehir	—	19 saat önce7 dk okuma süresi


35
Son 10 yılda en çok gelişen teknolojilerden bir tanesi akıllı telefon teknolojisi oldu. Pek çoğumuz için bugün akıllı telefonların olmazsa olmazı olan birçok teknoloji, 2010’lar başlarken sadece birkaç kişinin hayalinden ibaretti. Gelin bu teknolojilere yakından bakalım.
2019 yılının sonuna yaklaşıyoruz. Bu yılbaşında artık 2010’lar olarak adlandırılan dönemin sonuna gelmiş olacağız ve 2020’ler başlayacak. Geçtiğimiz 10 yıla baktığımızda çoğu bilim kurgu hikâyesi gibi duran teknolojik atılımlar gerçekleştirildi. Bunların arasında belki de en popülerleri akıllı telefon alanındaki gelişmelerdi.

Orijinal iPhone’un 2007 yılında piyasaya çıkması, yeni bir trendin de habercisi olmuştu. Sonraki bir iki yıllık süreçte de Android telefonlar piyasaya girdi fakat bu telefonlar pek de akıllı değildi. 2010 yılında ise işin rengi değişti. Apple iPhone 3G S; 3,5 inç ekranı, 3 MP kamerası ve yeni ses kontrol özelliğiyle bir anda piyasaya bomba gibi bir giriş yaptı. Peşinden Android ve Windows Phone cihazlar geldi. HTC, Samsung gibi firmaların yükselişi başladı. Geçen 10 yılda akıllı telefonlar pek çok yeni özellik kazandı. Gelin şimdi akıllı telefon sektöründe keyifli bir zaman yolculuğuna çıkıp 10 yıl önce telefonların yapamadığı şeylere göz atalım.

10. Para ödeme:
google pay

Artık akıllı telefonları kullanarak Apple Pay, Google Pay gibi sistemler üzerinden cüzdanınız yanınızda olmadan da alışveriş yapmak mümkün. Mobil ödeme yöntemleri gün geçtikçe daha popüler hâle geliyor. İnsanlar akıllı telefonlarla ödeme yapmaya yeni yeni alışıyor ve ülkemizde kullanımının yaygınlaşmasına daha var gibi gözüküyor. 

9. Çeviri hizmeti:
google translate

Aslında makinelerin çeviri yapması fikri bundan yüz yıl kadar önceye dayanıyor ancak gerçek zamanlı çeviri hizmetinin yaygın ve kolay kullanılır hâle gelmesi ancak yakın zamanda gerçekleşti. Google Translate, 2010 yılında bir uygulamaya dönüşse de çok temel bir versiyondu fakat hizmet, o günden bu yana epey gelişti. 

8. Bokeh efektli fotoğraf çekmek:
bokeh efekti

10 yıl önce fotoğrafını çekmek istediğimiz nesneyi netleyip arka planı bulanıklaştırarak fotoğraf çekmek istediğinizde bunun için bir DSLR kamera kullanmanız gerekiyordu. Artık ceplerimizde bulunan telefonlarda bu özellik bulunuyor. Çoklu kamera lensleri ve yapay zekâ sistemleri sayesinde bu tür fotoğrafları yakalamak daha kolay hâle geliyor. 

7. Araç çağırmak:
uber

Telefonlarla taksi duraklarını arayıp taksi çağırmak akıllı telefonlardan daha eski. Bunu bir uygulama üzerinden gerçekleştirmek ise son 10 yılda ortaya çıkan bir yöntem. Ayrıca çeşitli araç paylaşım uygulamaları da araç çağırmak için alternatifler oluşmasını sağlıyor. 

6. Kablosuz şarj:
kablosuz şarj

Akıllı telefonları şarj etmek için kullandığımız sistemin özü, Tesla’nın bir asır kadar önce tanıttığı teknolojiyi andırıyor. Akıllı telefonlarımız artık bir şarj girişine sahip olmak zorunda değil. 2013 yılında ortaya çıkan bu teknoloji, o zamanlar çok yavaştı ancak firmalar vazgeçmedi. Sonuç olarak kablolardan kurtulmuş olduk. Bugün piyasada pek çok kablosuz şarj cihazı bulunuyor.

5. Karmaşık sesli komutları algılamak:
sesli komut

Bir dönem telefonlar, isimleri anlayıp o ismi rehberde bulabiliyordu. Bu teknoloji, o dönemde insanlara sihir gibi gelmişti. Günümüzde ise akıllı asistanlar sadece karmaşık cümleleri ve söylediklerimizi anlamakla kalmayıp karşılık bile veriyor. 

4. Akıllı evleri kontrol edebilmek:
akıllı ev

İnternet bağlantısı artık hemen her cihazda bulunabiliyor. Evdeki ışıkların parlaklığını ayarlamak, eve gitmeden klimayı çalıştırmak gibi hareketler, artık pek çok kişi için gündelik yaşamın bir parçası durumunda. Evler gün geçtikçe daha akıllı hâle geliyor ve akıllı telefonlar da evlerimizle aramızdaki iletişimin arayüzü görevini görüyor. 

3. Rezervasyon yaptırmak:
rezervasyon

Bundan on yıl önce “Google Asistan'ıma söyleyeyim de bu akşam için bize bir yer ayırtsın” deseydiniz insanlar muhtemelen ne dediğinizi anlamazdı. Günümüzde ise akıllı asistanlar aracılığıyla rezervasyon yaptırabiliyorsunuz. Hatta restoranların internetten rezervasyon imkânı yoksa asistan telefon açıp sizin için rezervasyon yapıyor. 

2. Gelişmiş oyunlar oynamak:
asus rog

Bir dönem telefon oyunu denildiği zaman insanların aklına ya yılan ya da Space Impact gelirdi. Bugün oynayabileceğiniz oyunların sayısı ise milyonları buluyor. Bu oyunların önemli kısmı da Diablo II, Age of Empires II, Counter Strike gibi oyunları hem grafik kalitesi hem de boyut olarak geride bırakmış durumda. Telefonlardaki donanımlar geliştikçe telefon oyunları da gelişti. 

1. 4K yayın izlemek:
4K yayın

Daha önceki telefonlar 3G gibi teknolojilere sahipti. Bu teknolojiler de daha düşük yayın hızlarıyla karşımıza çıkıyordu. Çoğu telefon için bağlantı hızı 3 ya da 6 Mbps’i geçemiyordu. Haliyle bir yayını isteseniz de 4K olarak izleyemiyordunuz. Kaldı ki pek çok telefonun ekranında da yeterince piksel bulunmuyordu. Günümüzdeki hızlı teknolojiler sayesinde 4K yayınlar izlenebiliyor. Tabii yeterince şanslıysanız ve doğru yerdeyseniz bu mümkün olabiliyor.

İLGİLİ HABER
Son 10 Yılda Avrupa Teknolojisini Yeniden Şekillendiren 3 Büyük Olay
10 yıl öncesinde akıllı telefonların yapamadığı 10 şeyi listelediğimiz haberimizin sonuna geldik. Siz de kendi fikirlerinizi yorumlarda belirterek listeye eklemeler yapabilirsiniz. 

Kaynak :https://www.digitaltrends.com/mobile/10-new-things-smartphones-can-do-last-decade/
Anasayfa  Mobil  Realme 5i’nin Teknik Özellikleri ve Görselleri Ortaya Çıktı
Realme 5i’nin Teknik Özellikleri ve Görselleri Ortaya Çıktı
Okan Candoğan	—	19 saat önce3 dk okuma süresi


2
Realme'nin önümüzdeki günlerde tanıtılması beklenen yeni bütçe dostu telefonu Realme 5i hakkında yeni bilgiler ortaya çıktı. Yaşanan sızıntı, telefonun render görüntüleri ve teknik özellikleri hakkında bilgiler içeriyor.
Geride bıraktığımız ağustos ayında Realme 5 serisini tanıtan Çinli teknoloji üreticisi Realme, kısa bir süre önce ortaya çıkan sertifikalara göre yeni bir bütçe dostu telefon üzerinde çalışıyordu.

O dönemlerde şirketin hangi telefon üzerinde çalıştığı net bir şekilde anlaşılmamış olsa da yeni sızdırılan render görüntüleri ve özellikler, yakında tanıtılacak olan telefon hakkında daha fazla bilgi veriyor.

Realme 5i neler sunuyor?
Realme 5i özellikleri

Uygun fiyatlı bir telefon olacağını bildiğimiz Realme 5i, genel hatları itibarıyla Realme 5’ten pek farklı görünmüyor. Sızıntıya göre 6,5 inçlik bir ekrana sahip olacak olan akıllı telefon, orijinal seriden daha düşük özelliklerle geleceği düşünüldüğünde HD+ bir panelle karşımıza çıkabilir. Öte yandan iki farklı bellek yapılandırılmasıyla sunulacak olan akıllı telefon, 3 GB veya 4 GB RAM ve 32 GB veya 64 GB dâhili depolamayla satışa sunulacak.

Kamera konusunda piyasaya ayak uyduracak olan akıllı telefon, iddialara göre 12 MP’lik ana sensörün yanı sıra 8 MP’lik geniş açılı lens ve 2 MP + 2 MP’lik ek sensörleriyle birlikte dörtlü kamera kurulumunu bünyesinde barındıracak. Cihazın ön tarafına geldiğimizdeyse çentik tasarımında 8 MP’lik bir selfie kamerası bizleri karşılıyor olacak. Ayrıca cihazın sızdırılan render görüntülerine baktığımızda arkaya monte edilmiş parmak izi tarayıcısını da görebiliyoruz.

Yazılım kısmında Android 9 tabanlı ColorOS ile çalışması beklenen Realme 5i, gücünü ise Snapdragon 665 yonga setinden alacak. Günümüzün gelişen batarya dünyasına ayak uydurmayı başarmış olan Çinli şirket, söylenenlere göre Realme 5i modelinde 5.000 mAh gibi büyük bir bataryaya da yer verecek.

İLGİLİ HABER
Akıllı Telefonlara Zarar Veren 5 Kötü Alışkanlık
Yukarıda da belirttiğimiz üzere henüz şirket tarafından Realme 5i hakkında yapılmış resmi bir açıklama bulunmuyor. Bu noktada belirtilen bu bilgilerin yalnızca iddiadan ibaret olduğunu ve telefonun farklı teknik özelliklerle karşımıza çıkabileceğini hatırlatmakta fayda var.

Kaynak :https://www.mysmartprice.com/gear/realme-5i-specifications-render-leaked-india-launch-expected-soon/
Anasayfa  Bilim  Tam Yağlı Süt İçen Çocukların Obezite Riski Daha Az
Tam Yağlı Süt İçen Çocukların Obez Olma Riskinin Daha Düşük Olduğu Ortaya Çıktı
Atakan Lale	—	19 saat önce3 dk okuma süresi
1


5
St. Michael's Hospital tarafından yapılan bir araştırma, tam yağlı süt içen çocukların obez olma riskinin yağ oranı azaltılmış süt tüketen çocuklardan %40 oranında daha az olduğunu ortaya çıkardı.
The American Journal of Clinical Nutrition’da yayınlanan bir araştırma, 7 ülkede yürütülen 28 farklı çalışmayı analiz ediyor. Bu araştırmanın hedefi ise inek sütü tüketen çocukların obez olma riskini tespit etmekti.

1 ve 18 yaşları arasında değişiklik gösteren 21.000 çocuk katılımcının yer aldığı 28 çalışmanın hiçbirinde yağ oranı azaltılmış süt tüketmenin obeziteyi engellediğine dair bir kanıt bulunamadı. Buna ek olarak yürütülen 28 çalışmanın 18’inde tam yağlı süt tüketen çocukların obez olma riskinin daha az olduğu tespit edildi.

Elde edilen sonuç, uzmanların tavsiyelerine ters düşüyor:
süt çocuk

Kanadalı uzmanların tavsiyesi, obeziteyi engellemek için 2 yaşından itibaren çocuklara yağ oranı düşük sütler verilmesi gerektiği yönünde. St. Micheal’s Hospital’da çocuk doktoru olan Jonathon Maguire, konuyla ilgili şu açıklamada bulundu; “Kanada ve ABD’deki birçok çocuğun beslenme düzeninde inek sütü yer alıyor. İnek sütünün sahip olduğu doğal yağlar da dengeli bir diyetin olmazsa olmazı. Çalışmamızdan elde ettiğimiz veriler, önceden verilen tavsiyelere uyarak 2 yaşından itibaren yağ oranı azaltılmış süt tüketen çocukların tam yağlı süt tüketen çocuklardan daha zayıf olmadığına işaret ediyor." 

İLGİLİ HABER
Bebeklerin Genlerini Düzenleyen Bilim İnsanına 3 Yıl Hapis Cezası
MAP Centre for Urban Health Solutions’ta bir bilim insanı olarak da görev yapan Dr. Maguire, tam yağlı sütler ve obezite arasındaki dengeye dair daha detaylı araştırmalar yapacaklarını belirtiyor ve açıklamalarına şu sözlerle devam ediyor: “Şu ana kadar yürüttüğümüz çalışmaların hepsi yalnızca gözlemlere dayanıyor. Bu da demek oluyor ki tam yağlı sütlerin obeziteyi engelleyip engellemediği kesin değil fakat tam yağlı sütlerin obeziteye yol açan bazı faktörleri büyük bir ölçüde ortadan kaldırdığına inanıyoruz. Gelecekte yapacağımız çalışmalarla birlikte daha net bilgiler sunmayı hedefliyoruz.”

Kaynak :https://www.eurekalert.org/pub_releases/2019-12/smh-scw123019.php
Anasayfa  Oyun  Metacritic Puanlarına Göre Son 6 Yılın En İyi Oyunları
Son 6 Yılın En İyi Oyunları, Metacritic Puanına Göre Sıralandı
Okan Candoğan	—	20 saat önce5 dk okuma süresi


15
Son 6 yılda The Game Awards etkinliğinde 'Yılın Oyunu' ödülüne layık görülmeyi başarmış oyunlar, Metacritic puanlarına göre sıralandı. Adeta 'Şampiyonlar Ligi' gibi olan bu listedeki her bir oyun, çıktıkları yıllara damgasını vurmayı başarmış durumda.
Video oyun endüstrisindeki oyunları onurlandırmak adına yıllık olarak düzenlenen bir etkinlik olan The Game Awards, ilk günden bu yana geçen 17 yıl içinde sektörün gelişmesinin de etkisiyle birçok değişiklik geçirdi. İlk başlarda küçük çaplı bir organizasyon olarak düzenlenen etkinlik, gelinen bu zamanda 'Yılın E-Spor Oyuncusu'ndan 'En İyi Oyun Yönetmeni'ne kadar pek çok dalda ödül dağıtıyor.

Etkinliğin bu denli önem kazanması ve farklı dallarda ödüller dağıtması da artık yalnızca hayranlara değil, oyun geliştiricilerine özel bir şeyler sunduğu anlamına geliyor. Hâl böyle olunca geliştiricileri de oyunları için daha çok çabalıyor. Biz de bu yazımızda, Metacritic puanlarına göre son 6 yıla damgasını vurmuş en iyi oyunları derledik. Gelin tüm bu oyunlara hep birlikte bakalım.

6. Dragon Age: Inquisition (2014)
Dragon Age: Inquisition

Metacritic puanı: 86,33

2014 senesi, yeni  konsolların tanıtılmasının etkisiyle oyun sektöründe oldukça önemli bir yere sahipti. Yıl sonuna doğru piyasaya sürülen Dragon Age: Inquisition, akıcı hikâye anlatımı, oldukça iyi RPG mekaniği, ayrıntılı mekânlar ve yıllar sonra dahi harika bir oyun deneyimi sunmasıyla bu yıla damgasını vuran oyunlardan biri olmayı başarmıştı. Öyle ki oyun, 2014 The Game Awards’ta 'Yılın En İyi Oyunu' ödülüne layık görüldü.

5. Sekiro: Shadows Die Twice (2019)
Sekiro: Shadows Die Twice 

Metacritic puanı: 89,66

Bu yılın başlarında çıkışını yapan Sekiro: Shadows Die Twice, ilk günden beri gerek görüntü kalitesi gerekse savaş mekanikleriyle pek çok oyuncudan tam not almayı başarmıştı. Geçtiğimiz 13 Aralık günü düzenlenen The Game Awards 2019 etkinliğinde Death Stranding ve Resident Evil 2 gibi rakiplerini geride bırakıp 'Yılın Oyunu' seçilen yapım, böylelikle ne kadar başarılı olduğunu bir kez daha kanıtlamış oldu.

4. Overwatch (2016)
Overwatch 

Metacritic puanı: 90,75

Büyük bir e-sporcu topluluğuna sahip olan ve düzenli olarak turnuvaları düzenlenen Overwatch, çıktığı günden beri popülerliğini korumayı başaran oyunlardan biri. Dereceli ligler, arkadaşlarla oynama ve kesintisiz rekabet sunan Overwatch, tüm bunların bir karşılığı olarak 2016 yılında 'Yılın Oyunu' seçilmeyi başarmıştı.

3. The Witcher 3: Wild Hunt (2015)
The Witcher 3: Wild Hunt

Metacritic puanı: 92

Anlatmaya kelimelerin yetmeyeceği bir oyun olan The Witcher 3, kısaca özetlemek gerekirse bir rol yapma oyunu olarak biliniyor. Aynı tür rakiplerinin karşısında ezici bir üstünlüğe sahip olan The Witcher 3, orijinal içeriğinde 100 saatten fazla oynanmanın yanı sıra DLC genişletmeleriyle saatlerinizi harcayabileceğiniz bir oyun. Yapım, şimdiye dek sayısız ödül kazanmasına ek olarak 2015 The Game Awards’ta 'Yılın En İyi Oyunu' olarak görülmüştü.

2. God of War (2018)
God of War

Metacritic puanı: 94

2005 yılında başlayan serinin son harikası olan God of War, çıkış yılı olan 2018’de deyim yerindeyse toplanmadık ödül bırakmamıştı. Kratos’un macerasını konu alan oyun, The Game Awards 2018’de Red Dead Redemption 2 ile kıyasıya girdiği mücadelede kazanan taraf olmuş ve 'Yılın Oyunu' seçilmişti.

1. The Legend of Zelda: Breath of The Wild (2017)
The Legend of Zelda: Breath of The Wild

Metacritic puanı: 97

Nintendo’nun en ikonik oyun serilerinden biri olan Legend of Zelda, 1986 yılında piyasaya sürüldüğünden beri pek çok değişiklik geçirdi. Oyunun mekanikleri, hikâyesi ve grafikleri, yıllar içinde farklılaşsa bile oyuncuların bu seriye olan ilgisi hiçbir zaman kaybolmadı. Geniş açık dünya haritasıyla oyuncuları içine çeken Breath of The Wild, bu kadar beğenilmesinin bir sonucu olarak The Game Awards 2017’de 'Yılın Oyunu' ödülüyle onurlandırılmıştı.

İLGİLİ HABER
The Game Awards 2019'da Duyurulan Onlarca Oyunun Tam Listesi
Metacritic skorlarına göre son 6 yılın en başarılı oyunlarını derlediğimiz listemizin burada sonuna geliyoruz. Listede yer alan oyunlardan oynama fırsatı yakaladıklarınızı ve en beğendiklerinizi yorumlar kısmından bizlerle paylaşabilirsiniz.

Kaynak :https://www.thegamer.com/game-awards-game-of-the-year-ranked-metacritic/
Anasayfa  Yaşam  Bir Kadın, Ameliyat Sırasında Alev Alarak Hayatını Kaybetti
Bir Kadın, Doktor Hatası Yüzünden Ameliyat Sırasında Yanarak Hayatını Kaybetti
Uğurcan Dere	—	20 saat önce3 dk okuma süresi


64
Romanya’nın başkenti Bükreş’te geçtiğimiz günlerde inanılmaz bir olay yaşandı. Ameliyata girmeden önce üzerinde alkol bazlı bir dezenfektan kullanılan pankreas kanseri kadın, ameliyat sırasında alev alarak hayatını kaybetti.
Teknoloji her ne kadar gelişmiş olsa da bazı durumlarda istenmeyen olaylar yaşanabiliyor ve bu olaylar kritik sonuçlara neden oluyor. Özellikle teknolojinin gelişmesi ile birçok yeniliğe şahit olduğumuz tıp dünyasında bile doktorlar, bazı hatalar yapabiliyor ve bugünkü haberimizin konusu gibi istenmeyecek durumlara şahit kalabiliyoruz.

Romanya’nın başkenti Bükreş’te bulunan Floreasca Hastanesi’ndeki doktorlar, ameliyata girmek üzere olan 66 yaşındaki pankreas kanseri bir kadının üzerinde alkol bazlı dezenfektan kullandılar. Bu, operasyon başlamadan önce yapılması gereken bir işlemdi ve burada bir yanlış yoktu ancak operasyon başladığında doktorlar, hiç yapmamaları gereken bir hata yaparak hastanın ölümüne yol açtılar. Doktorların hastanın üzerinde kullandığı elektrikli neşter, kadının alev alarak ölmesine sebep oldu.

Hastanın vücudunun %40’ı yandı:
ameliyat

Alkol bazlı dezenfektan hastanın üzerindeyken başlanan operasyonda doktorlar elektrikli neşter kullanmaya kalkınca kadın bir anda ameliyat masasında alev aldı. Vücudunun %40’ında yanıklar oluşan kadın, bir hafta boyunca hastanede tedavi altına alındı ancak bütün çabalara rağmen kurtarılamadı. Polis, yerel basının haberlerine göre kadının ölümü ile ilgili soruşturma başlattı.

Ameliyatta yanan ve bir hafta sonra hayatını kaybeden kadının ailesi, kendilerine neler yaşandığının söylenmediğini belirtti. Romanya medyasına konuşan aile, hastanenin onlara yalnızca operasyonda bir kaza yaşandığını belirttiğini açıkladı. Aile, “Ayrıntıların çoğunu basın sayesinde elde ettik. Suçlama yapmıyoruz, yalnızca neler yaşandığını ve ne olduğunu anlamaya çalışıyoruz” diyerek açıklamalarına devam etti.

İLGİLİ HABER
Ameliyat Sırasında Uyanırsanız Ne Olur: Anestezik Farkındalık Nedir?
Ülkenin sağlık bakanı Victor Costache, bu kazayı araştıracaklarına dair söz verdi. Bakan Victor, “Bu üzücü durumdan ders alınacağını umuyoruz. Hem kendimi hem de bütün Sağlık Bakanlığı ekibini gerçeği bulmaya adayacağıma ve bunun için mümkün olan her şeyi yapacağıma dair söz veriyorum” açıklamalarını yaparak olayın peşini bırakmayacağını net bir şekilde belli etti. Bakan yardımcısı Horatiu Moldovan, “Cerrahlar, elektrikli neşterle operasyon yapılacağı zaman alkol bazlı dezenfektan kullanmanın yasak olduğunu bilmeliydi” açıklamasını yaptı.

Kaynak :https://www.bbc.com/news/world-europe-50947404
Anasayfa  Sektörel  Son 10 Yılda Avrupa Teknolojisini Şekillendiren 3 Olay
Son 10 Yılda Avrupa Teknolojisini Yeniden Şekillendiren 3 Büyük Olay
Atakan Lale	—	21 saat önce3 dk okuma süresi


10
2019 yılının son gününe girmek üzereyiz ve 2010'lu yıllara artık veda ediyoruz. Son 10 yıllık süreç içerisinde yaşanan 3 büyük olay da Avrupa'nın teknoloji alanındaki konumunu adeta yeniden şekillendirdi. Gelin bu olaylara yakından bakalım.
Teknoloji alanında düzenli yol kat etmek için geçmişte başarılı olan şirketlerden yardım almak oldukça önemli. Bu alanda yeterli kaynağa sahip olmayan Avrupalı teknoloji girişimcileri de 10 sene kadar önce bu alanda başarılı olmakta zorluk yaşıyordu.

2010’dan bu yana yaşanan 3 büyük gelişme sayesinde Avrupalı teknoloji girişimcilerine umut ışığı yakılmış oldu. İşte Avrupa'da teknolojiyi yeniden şekillendiren 3 büyük gelişme.

1. Ekonomik kriz:
ekonomik kriz

Yaşanan ekonomik kriz, makroekonomik seviyede Avrupa Merkez Bankası'nın ciddi tepki vermesine sebep oldu ve bu da ekonomide büyük bir sermaye hareketliliğine yol açtı. Bu sermaye hareketliliği, büyük bir oranda hükûmetlerin finansal harcamalarına ve emlak alanına yöneldi. Çin, İsrail ve Silikon Vadisi’ne yönelen para akışı da Avrupa’daki girişimcilerin başarı şansını büyük bir oranda azalttı fakat girişimciler, yine de bu sıkıntılı duruma ayak uydurmayı başardı ve ekonomik krizden en az zararla ayrıldı.

2. Çin teknolojisindeki patlama:
çin teknoloji

Avrupa’nın teknoloji alanında büyüme kaydetmesine katkı sağlayan bir etmen de Çin’in teknoloji alanında çığır açması oldu. 2010 yılının başında oldukça az insan Çin’deki teknoloji hareketliliğinden haberdardı fakat 2014 yılında Alibaba’nın popüler hâle gelmesiyle birlikte bütün dünya, Çin’in teknoloji alanında bir dev olmaya hazırlandığından haberdar hâle geldi. Çin’in gösterdiği bu gelişim sayesinde Avrupalı girişimciler de teknoloji alanında başarılı olmak için kıtasal bir büyüklüğe sahip olmanın gerekmediğini anladı.

3. Techlash:
techlash

Yakın bir zamanda türetilen ‘techlash’ terimi; teknoloji karşıtı tepki anlamına geliyor. Bu gelişmenin Avrupa teknolojisinin gelişim sürecindeki yeri pek de bariz olmayabilir. Techlash, Avrupalı teknoloji şirketlerinin batmasını isteyen bütün hükûmetler için büyük bir fırsat yarattı fakat tıpkı Çin’in yükselişi gibi techlash, Avrupalı girişimciler için hedef kitlesi oluşturma ve belirledikleri alanda olabildiğince fazla başarı elde etme imkânı yarattı.

İLGİLİ HABER
Avrupa’nın En Pahalı ve En Ekonomik Turistik Şehirleri: Türkiye'den de 2 Şehir Var
2010 yılından bugüne yaşanan bu üç büyük gelişme, Avrupalı teknoloji şirketleri için başarıya giden yolu aydınlattı. Elbette başarı hiçbir zaman kesin değil ve bu yolda ilerlemek için detaylı hazırlanmış planlara ihtiyaç duyuluyor fakat Avrupa teknolojisinin 2020 yılına 2010 yılından çok daha parlak başlayacağını söyleyebiliriz.  

Kaynak :https://sifted.eu/articles/new-decade-for-european-tech/
Anasayfa  Sinema ve Dizi  The Matrix Oyuncularının Filmden Günümüze Kariyerleri
The Matrix Oyuncularının Filmden Günümüze Kariyerleri
Tugay Parçaoğlu	—	21 saat önce5 dk okuma süresi


13
The Matrix, çıktığı dönemde özellikle konusu ile büyük yankı uyandırmıştı. Birçok tanınmış oyuncu, bu filmle kendilerini kanıtlamıştı. Peki efsaneleşmiş filmin oyuncuları geçtiğimiz seneler içerisinde neler yaptılar? Nerelerde oldukları merak edilen oyuncuların filmden sonra yaptıkları işleri sizler için derledik.
1999 yılında yapılan bilim kurgu filmi The Matrix, klasik ve kült bir film olmakla kalmadı ve insanların hayata bakışlarını, felsefi görüşlerini etkiledi. Wachowski kardeşler tarafından kaleme alınan senaryo, insanların bir simülasyon içerisinde yaşadıklarından haberdar olmadıkları ilginç bir dünyayı beyaz perdeye aktardı.

Ana karakter Neo’yu canlandıran Keanu Reeves, The Matrix’in bir filmden çok bir belgesel olduğu açıklamasıyla filmin konusuna dikkat çekmişti. Bu gibi nedenlerle zamanında hakkında çokça konuşulan filmin büyük başarısı devam filmlerini de beraberinde getirdi. Peki şu an filmin oyuncu kadrosu nerede? Gelin oyuncuların neler yaptığına yakından bakalım.

Belinda McClory:
belinda mcclory matrix

Avustralyalı sinema, televizyon ve tiyatro oyuncusu Belinda McClory, filmde Switch karakterini canlandırmıştı. Tanınmasına büyük katkıda bulunan The Matrix’ten sonra McClory, 2011 yapımı X: Night of Vengence ve 2016 yapımı Turkey Shot filmlerinde rol aldı. Avustralyalı oyuncu, aynı zamanda 2014’ten 2017’ye kadar The Doctor Blake Mysteries adlı bir dizide rol aldı.

Matt Doran:
matt doran matrix

Filmde Mouse karakterine hayat veren Matt Doran, 2002 yılında Star Wars Episode 2: Attack of the Clones filminde Elan Sleazebaggano karakterini canlandırdı. Daha sonrasında 2013 yapımı Battle of the Damned ve 2017 yapımı dram gerilim filmi Trafficked’da rol aldı.

Anthony Ray Parker:
anthony ray parker matrix

Dozer karakteri ile tanınan Anthony Ray Parker, John Cena’nın başrol oynadığı 2006 yapımı The Marine filminin kadrosunda yardımcı oyuncu olarak yer almıştı.

Marcus Chong:
marcu chong matrix

Tank karakterini canlandıran Marcus Chong, filmden sonra Law & Order: Special Victims Unit ve Law & Order: Criminal Intent dizilerinde küçük roller ile izleyici karşısına çıktı. Ekranda en son 2010 yılında konuk oyuncu olarak Burn Notice adlı yapımda gördüğümüz Chong, 2019 yılında The Kill Off adında bir kitap çıkardı.

Robert Taylor:
robert taylor matrix

Filmde Ajan Jones olarak karşımıza çıkmış olan Robert Taylor’ın yer aldığı en güncel yapımlar; 2017 yılında çıkan Kong: The Skull Island ve Don’t Tell'in yanı sıra 2018 yapımı The Meg oldu. Taylor, aynı zamanda 2012’den 2017’ye kadar Longmire dizisinde başrol oynadı.

Joe Pantoliano:
joe pantoliano matrix

Filmden Cypher karakteri olarak tanınan Joe Pantoliano, sinema filmi olarak en son 2019 yapımı Bad Boys for Life’ın yanı sıra 2018 yılında çıkan The Brawler ve Feast of Seven Fishes filmlerinde yer aldı. Oyuncu, aynı zamanda Netflix dizisi Sense8’in 5 bölümünde de karşımıza çıktı.

Hugo Weaving:
hugo weving matrix

Filmin ana kötüsü Ajan Smith’i canlandıran Hugo Weaving, Matrix dışında başka efsaneleşmiş yapımlarda da rol aldı. Lord of the Rings ve Hobbit serilerinde Elrond karakterine hayat veren oyuncu, yakın zaman önce Hearts and Bones ve Mortal Engines gibi yapımlarda da karşımıza çıktı.

Carrie-Anne Moss:
carrie anne moss

Filmdeki önemli karakterlerden Trinity’yi canlandıran Kanadalı oyuncu Carrie-Anne Moss, Matrix’in devam filmlerinde de önemli rolünü korumaya devam etti. Son yıllarda Frankenstein, Brain on Fire, The Bye Bye Man gibi filmlerde yer alan Moss, 2015’ten 2019’a kadar Netflix dizisi Jessica Jones’ta da oynadı.

Laurence Fishburne:
laurence fishburne matrix

Morpheus karakteri ile hafızalara kazınan Laurence Fishburne, Matrix filmindeki oyuncu arkadaşı Keanu Reeves ile birlikte 2017 yapımı John Wick: Chapter 2 ve 2019 yapımı John Wick: Chapter 3 – Parabellum filmlerinde The Bowery King rolüyle yer aldı. Geçtiğimiz yıllarda birçok filmde karşımıza çıkmış olan Fishburne; Grown-ish, Mixed-ish ve Black-ish dizilerinin de yapımcılığını üstlendi.

Keanu Reeves:
keanu reeves matrix john wick

Filmdeki Neo karakteriyle yıldızı parlayan Keanu Reeves, özellikle son yıllarda yer aldığı John Wick filmleriyle hatırlanır oldu. 2020 yılında çıkacak olan SpongeBob Movie: Sponge on the Run filminde Sage karakterini seslendiren oyuncu, yine 2020 yılında çıkacak olan Cyberpunk 2077 oyununda Johnny Silverhand karakterine sesiyle hayat verdi. Oyuncu, aynı zamanda 2016 ve 2018 yılları arasında Swedish Dicks adındaki internet dizisinde Tex karakterini canlandırmıştı.

İLGİLİ HABER
Cyberpunk 2077 Yıldızı Keanu Reeves'in Aksiyon Figürleri Tanıtıldı
The Matrix filminin oyuncularının şu sıralar ne yaptıklarını derlediğimiz haberimizin sonuna geldik. Siz de film hakkında düşüncelerinizi yorumlar kısmından bizlerle paylaşarak eski günleri yad edebilirsiniz.

Kaynak :https://www.therichest.com/movies/the-matrix-cast-where-are-they-now-pictures/
Anasayfa  Sinema ve Dizi  The Mandalorian Sezon Finalinin Rotten Tomatoes Puanı
The Mandalorian’ın Sezon Finali, Rotten Tomatoes’tan Tam Not Aldı
Okan Candoğan	—	21 saat önce3 dk okuma süresi


26
Yayınlandığı ilk günden beri sosyal medyayı kasıp kavuran Disney+ dizisi The Mandalorian, sezon finali bölümüyle Rotten Tomatoes'tan tam not almayı başardı.
Star Wars evreninin ilk live action (canlı aksiyon) dizisi olarak karşımıza çıkan The Mandalorian, geçtiğimiz ay Disney+’ın açılış dizilerinden biri olarak sunulduğundan beri sosyal medyayı kasıp kavuruyordu. Dizinin geçtiğimiz günlerde yayınlanan sezon finali bölümüyse pek çok izleyiciden ve otoriteden tam not almayı başardı.

Dizinin final bölümünün bu kadar beğenilmesinin altında yatan sebebinse açık bir şekilde Taika Waititi olduğunu söyleyebiliriz. Bilmeyenler için Waititi; Thor: Ragnarok ve yakın zamanda seyirciye sunulan Jojo Rabbit filmlerinin arkasındaki isim olarak biliniyor. Ünlü film yönetmeninin The Mandolarian’da çıkardığı iş ise dizinin hayranlarının yönetmenden daha fazlasını istemesine yol açtı.

The Mandalorian’ın sezon finali, pek çok hayrandan tam not aldı:
The Mandalorian

The Mandalorian, hâlihazırda Rotten Tomatoes üzerinden %94 gibi oldukça olumlu bir not almayı başarmıştı. Bu noktada %100 ile tam puana layık görülen sezon finaliyse Taika Waititi’nin ne kadar başarılı bir iş çıkardığını ve sezon finalinin ne kadar iyi olduğunu ortaya koyuyor. Ayrıca serinin her bölümü site üzerinde olumlu puanlar almayı başarırken en düşük puanı alan Bölüm 5: The Gunslinger bile %73 gibi bir puanla karşımıza çıkıyor.

Geçtiğimiz günlerde vizyona giren Star Wars: The Rise of Skywalker filminin de The Mandalorian’ın bu büyük başarısında pay sahibi olduğunu söyleyebiliriz zira film, şu anda Rotten Tomatoes’ta %55 gibi düşük bir derecelendirmeye sahip. Bu da son Star Wars filminde aradığını bulamayan hayranların The Mandalorian’a yönelmesine neden olmuş olabilir.

Disney+ özel dizisinin sezon finali ile büyülenen hayranlar, bölüm hakkındaki görüşlerini paylaşmak için Twitter üzerinden pek çok paylaşımda bulundular. Dizinin hayranlarının paylaştığı görüşler genel olarak tek bir noktada birleşiyordu ve her biri Waititi’nin gelecekte bir Star Wars filmini yönetmesini istiyordu.

İLGİLİ HABER
Star Wars: The Rise of Skywalker, Epilepsi Nöbetlerine Neden Oldu
Haberimizi noktalamadan önce bu kadar beğenilen ve hakkında iyi yorumlar yapılan dizinin ikinci sezonunun geleceğinin de geçtiğimiz günlerde kesinleştiğini hatırlatalım. Bu noktada dizinin ikinci sezonu, 2020 yılının sonbaharında sevenleriyle buluşacak.

Kaynak :https://www.unilad.co.uk/film-and-tv/the-mandalorian-finale-scores-rare-100-positive-rating-on-rotten-tomatoes/
Anasayfa  Yazılım  Android 11’de Görmeyi Beklediğimiz 5 Yeni Özellik
Android 11’de Görmeyi Beklediğimiz 5 Yeni Özellik
Uğurcan Dere	—	21 saat önce7 dk okuma süresi


43
Google, geçtiğimiz eylül ayında Android 10 işletim sisteminin kararlı sürümünü yayınladı ve işletim sistemi telefonlarda kullanılabilir hâle geldi. Android 10 henüz yeni çıkmış olmasına rağmen Android 11 ile ilgili tartışmalar başladı. İşte karşınızda Android’in bir sonraki sürümünde görmeyi beklediğimiz 5 yeni özellik.
Google, takvimler 2019 yılının eylül ayını gösterirken yeni işletim sistemi Android 10’un kararlı sürümünü yayınladı. Sistem bazlı karanlık mod ve hareketli navigasyon gibi kullanıcılar tarafından fazlasıyla istenen özellikleri sunan yazılım devi, aynı zamanda gelişmiş izin seçenekleri ile telefonları daha güvenli hâle getirmeyi başararak iyi bir işe imza atmış oldu. Android 10’un yayınlanmasının üzerinden az bir süre geçmiş olsa da birçok kişi bundan sonraki işletim sistemi olacak Android 11 hakkında tartışmalara başladı.

Google, genelde yeni Android sürümlerinin ilk geliştirici önizleme sürümlerini mart ayında yayınlıyor. Şirket, Android 10’un ilk betasını da mart ayında kullanıma sunmuştu. Bu da Android 11’in ilk hâlini görmemiz için yalnızca 3 ay beklememiz gerektiği anlamına geliyor. Gelin yeni Android sürümü yayınlandığında içerisinde görmeyi beklediğimiz 5 özelliğe birlikte göz atalım.

1. Karanlık mod zamanlaması:
Android 11

Android 10 ile akıllı telefonlara gelen en ilgi çekici özelliklerden birisi sistem bazlı karanlık mod oldu. Çoğu kullanıcının isteği olan karanlık mod, Android 10 sürümü sayesinde artık tek tuşla açılıp kapatılabiliyor ve bu karanlık mod, desteklenen her uygulamada geçerliliğini koruyor ancak karanlık mod konusunda bir eksik olduğu düşünülüyor.

Android 10 tabanlı bazı arayüzlerde de bulunan karanlık mod zamanlaması, karanlık modu belirlediğiniz saatler arasında otomatik olarak açıp kapatabiliyor. Android’in bir sonraki versiyonunda ise bu özelliğin standart versiyonlarda da bulunması bekleniyor.

2. Özelleştirilebilir hareketli navigasyon:
Android 

Android 10 işletim sistemi, akıllı telefonlar için hareketli navigasyon özelliğini getirdi. Yeni işletim sisteminin kayda değer özelliklerinden biri olan hareketli navigasyon özelliği, iyi bir deneyim sunuyor olsa da bazı konularda yetersiz kalabiliyor.

Android 10’daki hareketli navigasyonda geri dönmek için ekranı soldan sağa doğru ya da en sağdan sola doğru kaydırmanız gerekiyor. Google’ın Android 11 sürümünde bu özelliğe bir değişiklik getirmesi ve ekranın hangi bölümünün geriye kaydırmak için kullanılacağını kullanıcıya sorması bekleniyor. Bu şekilde kullanıcılar, ekranın hangi tarafını nasıl kullanacağını seçebilecek ve hareketli navigasyon özelliği daha pürüzsüz hâle gelecek.

3. Ekran kaydedici:


Ekran kaydetme özelliği, birçok akıllı telefon üreticisinin kendi telefonlarına entegre ettiği standart bir özellik olarak karşımıza çıkıyor olsa da Google bu özelliği henüz Android işletim sistemine eklemiş değil. Android 10’un betasında bulunan ancak kararlı güncelleme yayınlandığında ortadan kaybolan ekran kaydetme özelliğinin Android 11 ile gelmesi bekleniyor.

4. Kaydırılabilir ekran görüntüsü:
kaydırılabilir ekran görüntüsü

Android işletim sistemi, kullanıcılara ekrandaki görüntüleri anında kaydetmek için ekran görüntüsü özelliğini sunuyor olsa da bu özellik yalnızca ekranda görünen kısmın kaydedilmesine yardımcı oluyor. Uzun bir sayfayı kaydetmek istiyorsanız bir ekran görüntüsünü çekip ekranı aşağı kaydırmanız ve bu işlemi tekrar tekrar gerçekleştirmeniz gerekiyor.

Akıllı telefon üreticilerinin kendi arayüzlerinde bulunan bir başka özellik olan kaydırılabilir ekran görüntüsü özelliği ise Android 10 sürümünde bulunmuyor. Bu özellik; uzun bir sayfayı kaydetmek istediğinizde, ekran görüntüsü alıp kayan ekran özelliğini seçtiğiniz takdirde otomatik olarak o sayfanın kaydedilmesini sağlıyor. OnePlus ve Huawei’nin arayüzlerinde bulunan bu özelliğin Android 11 sürümünde bulunması bekleniyor.

5. ‘Varsayılan olarak aç’ özelliğinin düzeltilmesi:
Varsayılan olarak aç

Android işletim sisteminde bu zamana kadar bir bağlantıya tıkladıysanız ve bu bağlantı hem tarayıcıdan hem de uygulamadan açılabiliyorsa işletim sistemi sizlere bunu hangisiyle açmak istediğinizi soruyordu. Bununla birlikte ‘Sadece bir kere’ ve ‘Her zaman’ seçeneklerini sunan işletim sistemi, ‘Her zaman’ seçeneğini seçerseniz varsayılan olarak o bağlantıyı seçtiğiniz seçenek ile açmanızı sağlıyordu.

Android 10’da ise bu özellik anlamsız bir şekilde değişti ve ‘Her zaman’ seçeneği, ‘Her zaman açmaya ayarla’ seçeneğine evrildi. Bu durum, kullanıcıyı uygulamadan Ayarlar menüsüne atıyor ve kullanıcıdan uygulama ayarlarını ‘Her zaman aç’ seçeneğine çevirmesini istiyor. Dolayısıyla burada gereksiz bir zaman kaybı meydana geliyor. Kullanıcıların birçoğunun şikâyetçi olduğu bu durumun Android 11’de düzeltilmesini bekliyoruz.

İLGİLİ HABER
Video Kayıt Limitleri Android 11 ile Tarihe Gömülecek
Android’in mart ayında ilk kez görmeyi beklediğimiz yeni sürümü Android 11’den bizim beklentilerimiz bu kadardı. Sizin de Android 11’de görmeyi istediğiniz veya geleceğini düşündüğünüz özellikler varsa bunları yorumlar kısmında bizlerle paylaşmayı unutmayın.

Kaynak :https://www.androidcentral.com/android-11-wish-list
Anasayfa  Yaşam  İstanbul'un Yeni Metrobüs Aracının Test Sürüşleri Başladı
İstanbul'un Yeni Metrobüs Aracının Test Sürüşleri Başladı
Atakan Lale	—	22 saat önce2 dk okuma süresi


63
İstanbul Büyükşehir Belediyesi, vatandaşlarına daha rahat bir ulaşım imkânı sunmak için geliştirilen Capacity adlı metrobüs aracının testlerine başladı. Yeni metrobüs aracı Capacity, İstanbulluların yolculuk sırasında yaşadığı sıkıntıları azaltmayı hedefliyor.
Her gün yüz binlerce İstanbullunun ulaşımına yardımcı olan metrobüslerde yenilenmeye gidiliyor. İstanbul Büyükşehir Belediyesi’nin yaptığı açıklamalar sonucunda metrobüs hattında çalışan araçların değiştirilmesi konusunda bir çalışma başlatılmıştı. Bu çalışmanın hız kesmeden devam ettiği de İstanbul Büyükşehir Belediyesi tarafından onaylandı.

Günümüzde 8 farklı hatla yüzlerce durağı kapsayan metrobüs ağı, yeni araçlarıyla birlikte İstanbul halkına daha iyi bir hizmet sunmayı amaçlıyor. Capacity olarak adlandırılan çift körüklü otobüslerin testlerinin geçen hafta tamamlanmasıyla birlikte yeni modellerin testleri de başlamış oldu. İETT Genel Müdürlüğü, filoyu yenilemek için çalışmalarına tüm hızıyla devam ederken 250 adet Capacity aracının yeni modelinin de testlerine devam edildiği biliniyor.

İstanbul halkının yaşadığı en büyük sorunlardan biri gideriliyor:
istanbul metrobüs

Metrobüslerin kalabalık olması, bilindiği üzere kaçınılamaz bir durum. Bu nedenle birçok vatandaş, rahatsız bir şekilde yolculuk etmek durumunda kalabiliyor. Duraklarda iniş yapmak amacıyla kapıların açılması da bazı yolcuların rahatsız olmasına hatta daha kötü senaryolarda yaralanmalarına bile sebebiyet verebiliyor. İstanbul Büyükşehir Belediyesi’nin yeni metrobüs modellerinde ise bu duruma bir çözüm bulundu.

Yeni metrobüs modelleri, dışa açılan bir kapı tasarımıyla birlikte araç içerisindeki yolcuların duraklarda yaralanmalarını ya da sıkışmalarını önlemeye çalışacak. Bu sayede metrobüslerin içi kalabalık olsa dahi yolcular kapı önlerinde de rahat bir şekilde yolculuk edebilecek.

İLGİLİ HABER
Doğan Kabak, TOGG CEO'suyla Yerli Otomobili İnceledi
Metrobüs hattında çalışan mevcut 600 aracın kat ettiği yol 1 milyon 700 bin kilometre olarak hesaplanmıştı. İBB Meclisi’nin onayıyla birlikte sağlanan gerekli bütçe sonucunda İstanbul halkına sıkıntı veren eski filonun en yakın zamanda yenilenmesi bekleniyor.

Kaynak :https://www.sozcu.com.tr/2019/gundem/metrobus-hattinda-calisacak-yeni-aracin-testine-baslandi-5538992/
Anasayfa  Oyun  Steam Fiyatı 40 TL Olan Oyun, GOG’da Ücretsiz Oldu
Steam Fiyatı 40 TL Olan Oyun, GOG’da Kısa Süreliğine Ücretsiz Oldu
Okan Candoğan	—	23 saat önce2 dk okuma süresi


20
Steam fiyatı 40 TL olan rol yapma oyunu Tower of Time, GOG üzerinde kısa süreliğine ücretsiz oldu. Oyun hakkında bilgi sahibi olmak ve nasıl ücretsiz bir şekilde elde edebileceğinizi öğrenmek için yazımıza göz atabilirsiniz.
Normalde ücretli olan ancak başka sitelerde ücretsiz olarak sunulan oyunları sizlere aktardığımız içeriklerimizin bir yenisiyle daha karşınızdayız. Bu seferki haberimizde yer alan oyun, 2018 yılında Event Horizon tarafından piyasaya sürülmüş rol yapma oyunu olan Tower of Time.

Piyasaya çıktığı günden beri hem sektörde adından söz ettirmeyi başaran hem de oyunculardan büyük övgü alan bir oyun olan Tower of Time, piyasaya çıktığında 90 TL gibi bir fiyattan satışa sunulmuştu. Dönem dönem Steam indirimleriyle birlikte oyuncular için daha uygun fiyatlı bir hâle gelen oyun, şimdiyse GOG üzerinde tamamen ücretsiz oldu.

Tower of Time nasıl bir oyun?
Tower of Time

Klasik bir RPG oyunu diyebileceğimiz Tower of Time, yüzyıllar öncesinde barışın hâkim olduğu ancak yaşanan gizemli olaylarla değişen Artara adlı fantastik bir dünyada geçiyor. Artara’daki genç bir macerayı canlandırdığımız bu oyunda yapmamız gereken şey ise şehirde bulunan gizemli kulenin derinliklerinde nelerin bulunduğunu keşfetmek.

Türkçe altyazı seçeneğini de beraberinde sunan bu oyunda 100’den fazla farklı düşman türü ve 500’den fazla yetenek için seçenekler bulunduğunu da belirtelim. Görsellik açısından bir AAA oyunun oldukça altında kalan Tower of Time’ın minimum sistem gereksinimleri ise şu şekilde:

64 bit Windows 7/8/8.1/10 işletim sistemi
Intel Core i3 veya eşdeğer özelliklere sahip bir işlemci
8 GB RAM
Nvidia GeForce GTX 660 veya eşdeğer özelliklere sahip bir ekran kartı
DirectX 11
12 GB kullanılabilir alan
DirectX uyumlu ses kartı
İLGİLİ HABER
Bugüne Dek Ortaya Çıkan En Güçlü GTA 6 Sızıntısı
Son olarak oyuna GOG üzerinden ücretsiz bir şekilde sahip olmak için yapmanız gerekenler oldukça basit. Öncelikle bu bağlantı üzerinden GOG hesabınıza giriş yapın ve sayfayı aşağı doğru kaydırarak Tower of Time’ın kısa süreliğine ücretsiz teklifine tıklayın. Ardından oyunu kütüphanenize ekleyin.

Anasayfa  Yaşam  TürkMedya, Star ve Güneş Gazetelerini Kapattı
TürkMedya, Star ve Güneş Gazetelerini Kapattı
Eray Kalelioğlu	—	23 saat önce1 dk okuma süresi


66
Ekonomik darboğazın içinde olan TürkMedya, Star ve Güneş gazetelerini kapatmaya karar verdi. Star Gazetesi'nin basımı tamamen durdurulurken Güneş Gazetesi, Akşam Gazetesi'nin 4 sayfalık eki olarak ticari yaşamını sürdürecek.
TürkMedya Grubu'na ait olan Star ve Güneş gazetelerinin kapanacağı, bir süredir söyleniyordu. Şimdi yaşanan gelişmeler ise bu gazetelere ne olacağına dair son noktayı koyuyor.

Buna göre Star ve Güneş gazeteleri, kesin bir şekilde kapanacak. Star Gazetesi'nin basımı durdurulurken Güneş, bir nebze daha şanslı olacak ve Akşam Gazetesi'nin içerisinde 4 sayfalık bir ek olarak ticari yaşamını sürdürecek.

TürkMedya

Gazete yönetimi, kamuoyuna resmi bir açıklama yapmadı ancak kaynaklar, çalışanların konuyla ilgili tebliğ aldıklarını rapor ediyorlar. Yani yaşanan olaylar artık iddiaların ötesine geçmiş durumda. Gazete yetkililerinin, mümkün olan en kısa sürede resmi bir açıklama yapmaları bekleniyor.

İLGİLİ HABER
Türkiye'nin İlk Finansal Blockchain Platformu 'BiGA Dijital Altın' Hizmete Geçti
TürkMedya Grubu, Star ve Güneş gazetelerinin yanı sıra 360 TV ve 24 TV isimli televizyon kanallarına da sahip. Krizin patlak vermesiyle birlikte de TürkMedya yetkilileri, pek çok isimle yolları ayırmış, Star Matbaası ve Akşam Life eklerini de kapatmıştı. Alınan son kararla birlikte Güneş ve Star gazetelerinin kapanacağı da netleşmiş oldu.

Kaynak :https://www.birgun.net/haber/star-ve-gunes-in-durumu-netlesti-282119
Anasayfa  Bilim  Bu Enerji İçeceği Bilişsel Düzeyinizi Artırıyor
Bu Enerji İçeceğinin Bilişsel Düzeyinizi Artırdığı Bilimsel Olarak Kanıtlandı
Berk Baylançiçek	—	1 gün önce3 dk okuma süresi

1

29
Bugün milyarlarca dolarlık bir endüstri haline gelen enerji içeriklerinin pek çoğu, 200 ila 400 miligram kafeinin yanı sıra kutu başına 30 ila 50 gram şeker içerir. Dünyanın ilk akıllı enerji içeceği olarak lanse edilen Qualia Nootropic Energy ise beyninize sadece gerçekten ihtiyaç duyduğu şeyleri veriyor.
Enerji içeriklerinde yer alan yoğun şeker ve kafein, beyinde uyarıcı görevi görmesine olmasına rağmen, aslında beyin fonksiyonunuzu veya performansınızı iyileştirmiyor. Bununla birlikte nootropik ilaçlar (halk arasında beyin dopingi ve zeka artırıcı olarak da bilinir) endüstrisinde en saygın firmalardan biri olan Neurohacker Collective, tüm bunları bilgileri 180 derece değiştirecek bir enerji içeceği üretti.

Bilimsel olarak kanıtlanmış uyarıcıları kullanarak, dünyanın ilk gerçek akıllı enerji içeceğini yaptıklarını iddia eden Kaliforniya merkezli şirket, Qualia Nootropic Energy adını verdikleri içeceğin, odaklanmayı ve motivasyonu artırmaya yardımcı olan sağlıklı ve uzun ömürlü bir enerji kaynağı olduğunu belirtiyor.

Dünyanın ilk akıllı enerji içeceği, bir enerji içeceğinden fazlasını vadediyor
enerji içeceği

Qualia Nootropic Energy’de sadece dört gram şeker ve küçük bir fincan kahvede alacağınız kadar kafein bulunuyor. Bilimsel olarak onaylanmış dokuz nootropik ve genel sağlığı teşvik eden üç ek bileşenle zenginleştirilen enerji içeceği, hafıza, yaratıcılık ve motivasyon gibi zihinsel fonksiyonları artırmayı vadediyor.

İçecekte yer alan nootropiklerden biri olan ve sativus bitkisinin çiçeklerinden elde edilen bir baharat olan safran, zihinsel performansın ötesinde birçok hastalığın çaresi olarak gösteriliyor. Araştırmalar, safranın ruh halini desteklediğine, bilişsel sorunların üstesinden geldiğine ve odaklanmaya yardım ettiğine dair kanıtlar sunuyor.

Qualia Nootropic Energy

Organik kahve meyvelerinden elde edilen coffee berry yada daha çok bilinen adı ile coffee cherry (kahve kirazı), Qualia Nootropic Energy’deki bir başka madde. Kahve kirazları, polifenol açısından zengindir ve kahve çekirdekleri gibi kafein içerirler. Araştırmalara göre kahve, bilişsel performans, bilgi işleme, akıl yürütme ve yaratıcı düşünme gibi işlevlerde destekleyici bir rol üstleniyor.

İLGİLİ HABER
Enerji İçeceklerinin Bir Daha Yanına Bile Yaklaşmak İstemeyeceğiniz Araştırma ve Sonuçları
Kısacası Qualia Nootropic Energy, beyninizi sadece şeker ve kafeinle doldurmak yerine zihinsel aktivitelerinizi canlandırmayı ve iyileştirmeyi vadediyor. Gelelim fiyata. İçeceğin normal fiyatı 120 dolar; ancak Neurohacker Collective’in sitesine üye olduğunu takdirde bu fiyat yüzde 50 indirimle 60 dolara düşünüyor. Ürünü incelemek için buraya tıklayabilirsiniz. 

Kaynak :https://futurism.com/qualia-nootropic-energy-smart-drink-shot
Anasayfa  Otomobil  Yerli Otomobil Havalmanlarında Follow Me Aracı Olacak
Yerli Otomobil Tüm Havalimanlarında Follow Me Aracı Olarak Kullanılacak
Ozan Baki	—	1 gün önce1 dk okuma süresi


171
TOGG'un geliştirdiği yerli otomobil sonunda tanıtıldı ve araçlara yoğun ilgi devam ediyor. Devlet Hava Meydanları İşletmesi, (DHMİ) yerli otomobilin tüm havalimanlarında, olası kazalara karşı uçaklara yol gösteren 'follow me' aracı olarak kullanacağını açıkladı.
TOGG'un, Gebze'deki Bilişim Vadisi'nde düzenlenen tören ile tanıtımını yaptığı yerli otomobilin, Devlet Hava Meydanları İşletmesi'nde kullanılmasına karar verildi. Bu kapsamda araç, 2022 yılında seri üretime geçmesinin ardından havalimanlarında follow me aracı olarak kullanılacak.

Havalimanı apronlarında görev yapan sarı renkteki özel donanımlı follow me araçları, pist-apron-taksi sahalarında uçaklara ve araçlara yönlendirme amaçlı hizmet veriyor. 29 Ekim'de açılan İstanbul Havalimanı'nda BMW i8 tipi modellerin de aralarında olduğu lüks otomobillerin Follow Me aracı olarak kullanılacağı açıklanmıştı.

yerli otomobil havalimanı follow me

İlk yerli otomobil follow me aracı olacak
2022 yılında seri üretime geçecek olan ilk yerli arabayı Devlet Hava Meydanları İşletmesi, tüm havalimanlarında Follow me kullanacağını açıkladı. Yerli otomobilin follow me aracı olarak kullanılma kararını, Devlet Hava Meydanları İşletmesi Genel Müdürü Hüseyin Keskin, sosyal medya hesabından yaptığı açıklamayla duyurdu. Keskin, sosyal medya hesabından yaptığı açıklamada, "Havalimanlarımızda “#KarbonsuzHavalimanı Projesi” kapsamında 2022 yılından itibaren follow me aracı olarak #TürkiyeninOtomobili #Togg ile gelecek nesillere nefes olmak için sabırsızlanıyoruz!" paylaşımını yaptı.


Hüseyin Keskin
@dhmihkeskin
Havalimanlarımızda “#KarbonsuzHavalimanı Projesi” kapsamında 2022 yılından itibaren follow me aracı olarak #TürkiyeninOtomobili #Togg ile gelecek nesillere nefes olmak için sabırsızlanıyoruz!#DHMİ Çalışıyor, Türkiye Uçuyor!

View image on Twitter
863
1:54 PM - Dec 30, 2019
Twitter Ads info and privacy
219 people are talking about this
Kaynak :http://www.hurriyet.com.tr/ekonomi/otomobil/yerli-otomobil-tum-havaalanlarinda-kullanilacak-41409058
Anasayfa  Uzay  NASA'nın 2020 Yılında Mars'a Göndereceği Araç Tamamlandı
NASA'nın 2020 Yılında Mars'a Göndereceği Uzay Aracı Tamamlandı
Eray Kalelioğlu	—	1 gün önce5 dk okuma süresi


10
NASA'nın 2020 yılında Mars'a gönderilecek yeni aracı tamamlandı. Aracı kamuoyu ile paylaşan NASA, yeni uzay aracının Mars'ta yaşam belirtisi arayacağını açıkladı. Önümüzdeki temmuz ayında yolculuğa çıkacak olan araç, 2021 yılının şubat ayında Mars'a ulaşmış olacak.
Bilim insanları, içerisinde yaşadığımız Güneş Sistemi'nin tüm sınırlarını keşfetmek için uzun zamandır çalışmalarını sürdürüyorlar. Bu bağlamda çalışmalar yürüten kurumlardan bir tanesi de hiç şüphesiz NASA. ABD'nin Uzay Ajansı olarak hizmet veren NASA, uzunca bir süredir uzayla ilgili çalışmalarını sürdürüyor ve Güneş Sistemi'ndeki diğer gezegenleri keşfedebilmek için elinden gelen her şeyi yapıyor.

NASA, önümüzdeki yıl yeni bir Mars görevi düzenlemeyi planlıyor. Kızıl gezegene yeni bir uzay aracı göndermeyi planlayan NASA, uzunca bir süredir bu konudaki çalışmalarını sürdürüyordu. Şimdiyse bu konuyla ilgili önemli bir gelişme yaşandı. NASA tarafından geliştirilen ve Mars'ın derinliklerini keşfedecek olan yeni uzay aracı tamamlandı ve kamuoyu ile paylaşıldı. 

İşte NASA'nın Mars'a göndereceği yeni uzay aracı
NASA

NASA, bu uzay aracını ABD'nin Los Angeles şehri yakınlarındaki Jet Propulsion Laboratuvarı'nda hazırlanan özel bir odada geliştirdi. Geçtiğimiz hafta tamamlanmış haliyle ilk testlerini yapan araç, bu testlerden başarıyla geçmeyi başardı. Bu uzay aracı, önümüzdeki temmuz ayında Florida'da bulunan Cape Canaveral'den uzaya gönderilecek. Araç, yedi aylık bir yolculuğun ardından 2021 yılının şubat ayında, Mars'a ulaşmış olacak.

NASA'nın yeni uzay aracı, Mars'ta yaşam belirtileri aramak için geliştirildi. Bu bağlamda özel ekipmanları da bulunan araç, Mars yüzeyindeki jeolojik yapı ve kimyasal maddeler üzerinde çeşitli araştırmalar yapacak. 23 kamera, Mars'taki sesleri kaydedebilecek iki "kulak" ve kimyasal analizler yapabilmek için geliştirilen lazerlere sahip olan araç, NASA'nın Mars'ı keşfetmek için geliştirdiği beşinci uzay aracı olarak karşımıza çıkıyor.

NASA, yeni uzay aracıyla Mars'ta yaşam kalıntıları arayacak
NASA

Mars'ın derinliklerini keşfetmek için kullanılacak olan bu uzay aracı, yaklaşık bir otomobil büyüklüğünde. Tıpkı selefi gibi 6 tekerleği olan araç, Mars'ın zorlu yüzey koşullarında kolaylıkla hareket edebiliyor. "Eklemli" olarak nitelendirilebilen kolları olan araç, bu kollarını 2 metre uzunluğunda açabiliyor. Bilim insanları, yaşam belirtisinden şüphelendikleri noktaları delebilmek için, bu aracın üzerine bir de matkap yerleştirmiş durumdalar.

İLGİLİ HABER
Bilim İnsanları, Astrofiziğin En Eski Sorularından Birine Cevap Buldu
NASA'nın yeni uzay aracı, minyatür bir nükleer reaktöre sahip ve aracın gücü, bu reaktör aracılığıyla sağlanıyor. Mars'tan topladığı örnekleri bir çeşit tüpe yerleştirebilen araç, bu tüpleri depolayacak ve bu tüpler, bir şekilde yeniden dünyaya getirilmeye çalışılacak. Ancak toplanan örneklerin Dünya'ya getirilmesi, çalışmaların sonraki aşamalarında yapılacak. 

NASA

Mars 2020 görevinin bir numaralı ismi olan Matt Wallace, geliştirilen bu uzay aracının Mars'ın keşfi için büyük bir öneme sahip olduğunu söyledi. Mars'ın çok eskilerden kalın bir atmosferinin, bir manyetik alanının ve yüzeyinde suların bulunduğunu söyleyen Wallace, aradıkların şeylerin de o dönemlerden kalma mikrobik yaşam belirtileri olduğunu söyledi.

Mümkün olan en hızlı şekilde çalışmak istediklerini söyleyen Wallace, tüm bu sürecin 10 yıl içerisinde tamamlanması gerektiğini ifade etti. 2026 yılında başlatılacak Mars görevinden de bahseden Wallace, o yılları bir an önce görmek istediğini söyledi. Wallace'ın bahsettiği 2026 görevi, Mars'tan toplanan örneklerin Dünya'ya getirilmesini içeriyor.

Mars

Şubat 2021'de Mars'a inecek olan uzay aracı, yaşam ile ilgili buluntulara ulaşmak için en yüksek şansın olduğu düşünülen kurumuş bir deltaya inecek. 3.5 ila 3.9 milyar yıl önce su olduğu düşünülen bu deltanın derinliği yaklaşık 460 metre. Bilim insanları, bu deltanın organik bileşikleri hala koruduğunu düşünüyorlar. Bu düşüncenin doğruluğu, aracın Mars'a inip çalışmalara başlamasıyla birlikte belli olacak.

Kaynak :https://www.sciencealert.com/mars-2020-rover-will-to-prepare-for-human-exploration
Anasayfa  Sektörel  Güney Kore, Dünyanın İlk Hidrojen Şehirlerini İnşa Edecek
Güney Kore, Dünyanın İlk Hidrojen Şehirlerini İnşa Edecek
Berk Baylançiçek	—	1 gün önce2 dk okuma süresi
1


23
Güney Kore, hidrojen enerjisini teşvik etmek amacıyla dünyanın ilk 'hidrojen temelli şehirlerini' inşa etmeyi planlıyor. Seul hükümeti ayrıca, hidrojen teknolojisinde daha fazla ilerleme kaydetmek için araştırma ve geliştirme (Ar-Ge) odaklı bir şehir tasarlamak istiyor.
Geleceğin temiz enerji sistemlerinde önemli bir paya sahip olması beklenen hidrojen; su, fosil yakıtlar ve biyokütle gibi farklı hammaddelerden üretilebilen bir yakıt olmamasına rağmen sürdürülebilir temiz enerji kaynakları arasında yer alıyor.

Dünyada yenilenebilir enerjilere en fazla yatırım yapan ülkelerin başında gelen Güney Kore, hidrojen enerjisinin endüstride daha fazla kullanılmasını sağlamak adına dünyanın ilk 'hidrojen temelli şehirlerini' inşa etmeyi planlıyor. Ülkenin Ulaştırma Bakanlığı tarafından yapılan açıklamada, Ansan, Ulsan, Wanju ve Jeonju'yu 'hidrojen ekonomisine aday şehirler' olarak gösterildi.

hidrojen şehirleri

Hidrojen ekonomisi için aday şehirler, ikamet ve ulaşım için geleneksel enerji kaynaklarının yerine hidrojen yakıtı kullanacak. Ayrıca bu şehirler, hidrojen enerjisi ile ilgili pek çok projenin merkezi olacak. İnşaat çalışmalarının önümüzdeki yıl başlaması ve 2022 yılına kadar tamamlanması bekleniyor.

hidrojen 

Geleneksel hidrojen teknolojisini kullanarak hidrojen şehirleri inşa etmeyi planlayan Güney Kore hükümeti, sahada daha fazla ilerleme için araştırma ve geliştirme (Ar-Ge) uzmanlığına sahip özel bir şehir tasarlayacak. Seul yönetimi, yerel yönetimlerin de desteği ile üç aday şehrin her birine 29 milyar won (25 milyon dolar) yatırım yapılacağını açıkladı.

İLGİLİ HABER
Doğa Dostu Uçuşlar İçin Geleceğin Yakıtı Hidrojen mi?
Aday şehirlerden biri olan Ansan’da, çevre dostu hidrojen yakıtı üretmek için denizlerde oluşan gelgit olayından yararlanan yenilenebilir enerji kaynağı kullanılacak. Ulsan’da ise Nesnelerin İnterneti (IoT) özelliklerine sahip boru hatları inşa edilecek ve birincil enerji kaynağı olarak hidrojen kullanan forkliftler ve gemiler test edilecek. Koreli yetkililer, 2022 yılına kadar tamamlanması planlanan akıllı boru hatlarının inşasına önümüzdeki yıl başlanacağını açıkladı. 

Kaynak :http://koreabizwire.com/govt-to-build-worlds-first-hydrogen-towns/150443
Anasayfa  Yazılım  TurkishKit, İzmir’deki İlk Etkinliğini Gerçekleştirdi
Gençlere Apple ile Kodlamayı Öğreten TurkishKit, İzmir’deki İlk Etkinliğini Gerçekleştirdi
Eser Şahin	—	1 gün önce2 dk okuma süresi


23
Ülkemizde Apple ekosistemini gençlerin keşfetmesini sağlayan ve onları Apple Dünya Geliştiriciler Konferansı‘na burslu olarak katılmaları için hazırlayan TurkishKit, en son etkinliğini İzmir’de gerçekleştirdi.
Apple’ın dünyaca meşhur yazılım duyurularını yaptığı ve yeni ürünlerini tanıttığı WWDC etkinliğine burslu katılan ilk Türk olan Emirhan Erdoğan’ın kurduğu TurkishKit, İstanbul’un ardından İzmir ile birlikte tüm Türkiye geneline yayılmayı hedefliyor.



21-22 Aralık tarihlerinde TED İzmir Koleji’nde gerçekleştirilen etkinlik 40 katılımcıyla yapıldı. TurkishKit ekibi ve deneyimli eğitmenler, gençlere ücretsiz bir şekilde kodlama ve tasarım alanında temel dersler vererek hem onların yazılım konusunda genel bir bilgi sahibi yaptıı hem de yazılımcı mı yoksa tasarımcı mı olacakları yönünde tercih yapmasını sağladı.



Günümüzde gençlerin erken yaşta yazılım ve tasarım konusunda eğitim alması gerektiğini belirten ve Türkiye’nin geleceği için de bu durumun çok önemli olduğunu vurgulayan TurkishKit kurucusu Emirhan Erdoğan, “Etkinliklerimizle olabildiğince insana ulaşarak üretmenin verdiği heyecana gençlerin ortak olmasını hedefliyoruz. Geleceği yakalaması beklenen gençlere yardımcı olmak istiyoruz. Bu misyonumuzu hayata geçirme noktasında Apple Distinguished Educators programı üyesi TED İzmir Koleji Müdür Yardımcısı Serpil Tutil Sarı etkinlik süresince yanımızda olarak hayallerimizi gerçekleştirme noktasında bize destek oldu.” dedi.



Emirhan Erdoğan ayrıca Türkiye’de etkinliklerin sadece İstanbul ile sınırlı kalmaması gerektiğini, bu nedenle de TurkishKit olarak Türkiye’nin dört bir yanında ellerinden geldiğince etkinlikler yapacaklarını belirtti. Siz de TurkishKit’i tanımak ve eğitimlerine katılmak istiyorsanız https://turkishkit.com adresinden bilgi alabilirsiniz.